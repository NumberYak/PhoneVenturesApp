# Requirements Specificatie - PhoneVentures App

## 1. Organisatorische Context

**Missie**  
PhoneVentures wil de klanttevredenheid en klantloyaliteit verbeteren door digitale middelen te gebruiken.

**Visie**  
Het doel is om een gebruiksvriendelijke digitale omgeving te maken voor mensen die een smartphone hebben.

**Strategie**  
Door middel van een app wil PhoneVentures de klantenservice beter maken, meer producten verkopen en klanten beter bereiken via marketing.

**Doelstellingen**  
- Klanten moeten meer tevreden zijn  
- Klanten blijven langer bij het bedrijf  
- De klantenservice werkt efficiënter  
- Meer verkoop van extra producten zoals accessoires  

**Stakeholders**  
- Klanten van PhoneVentures  
- Medewerkers van de klantenservice  
- Het marketingteam  
- Ontwikkelaars/IT-afdeling  
- Het management van PhoneVentures  

---

## 2. Actoren

- **Klant**: kan producten registreren, handleidingen bekijken, vragen stellen en notificaties ontvangen via de app  
- **Klantenservice**: helpt klanten bij vragen of problemen  
- **Technisch team**: zorgt voor updates en lost technische problemen op  
- **Marketing**: stuurt acties, aanbiedingen en promoties  
- **Beheerder**: zorgt ervoor dat het systeem goed blijft werken en beheert de inhoud  

---

## 3. Bedrijfsprocesanalyse

Bij PhoneVentures gaat het proces nu nog best ouderwets. Als klanten hulp nodig hebben, moeten ze meestal bellen of mailen. Dit zorgt voor lange wachttijden en frustraties.

Met de nieuwe app willen we dit veranderen. Klanten moeten straks makkelijk via de app:
- hun producten kunnen registreren,
- handleidingen kunnen lezen,
- problemen melden,
- en updates krijgen.

### Huidige situatie (IST)
- Klanten nemen contact op via telefoon of e-mail
- Veel tijd nodig om simpele vragen te beantwoorden
- Klanten moeten zelf uitzoeken wat ze moeten doen

### Gewenste situatie (SOLL)
- Klanten regelen alles zelf via de app
- Minder druk op de klantenservice
- Meer overzicht en gemak voor de klant

### Problemen/Knelpunten
- Wachttijden zijn lang
- Niet alle informatie is makkelijk vindbaar
- Er zijn veel losse systemen in gebruik

### Wat er nodig is (GAP)
- Alles centraliseren in één app
- Selfservice toevoegen
- Beter overzicht voor klant en medewerkers


---

## 4. Productvisie (Product Vision Board)

**Doelgroep**  
Mensen die een smartphone gekocht hebben bij PhoneVentures.

**Wat willen ze?**  
Ze willen snel hulp, duidelijke productinformatie, software-updates en profiteren van acties.

**Wat is het product?**  
Een app waarin ze alles kunnen regelen: registratie, hulp, promoties, updates en community.

**Voordeel voor klanten**  
Ze besparen tijd en hoeven minder te bellen of mailen. Alles staat in één app, aangepast op hun situatie.

**Voordeel voor het bedrijf**  
Meer klantloyaliteit, lagere kosten door minder contactmomenten, en beter gebruik van klantgegevens voor marketing.


## User Stories voor de PhoneVentures App

### 1. Product Registreren  
**User Story:**  
Als klant wil ik mijn smartphone makkelijk kunnen registreren zodat ik de garantie en info van mijn product kan zien.  

**Wat moet er gebeuren:**  
Ik kan mijn telefoon registreren door een QR-code te scannen of ik kan het serienummer handmatig invullen, daarna zie ik mijn telefoon in mijn overzicht.

---

### 2. Garantie Melding  
**User Story:**  
Als klant wil ik een bericht krijgen als mijn garantie bijna stopt zodat ik op tijd kan verlengen.  

**Wat moet er gebeuren:**  
Ik krijg een melding 30 dagen voor mijn garantie eindigt en in de melding kan ik mijn garantie verlengen.

---

### 3. Handleidingen en Video’s Bekijken  
**User Story:**  
Als klant wil ik mijn handleidingen en video’s kunnen bekijken voor mijn toestel zodat ik weet hoe het werkt.  

**Wat moet er gebeuren:**  
Er is een pagina met handleidingen en video’s en ik kan zoeken op het onderwerp dat ik zoek.

---

### 4. Chatten met Klantenservice  
**User Story:**  
Als klant wil ik met een medewerker kunnen chatten zodat ik snel geholpen word.  

**Wat moet er gebeuren:**  
Ik kan chatten met een medewerker als het kantoor open is. De app helpt eerst met een chatbot voor simpele vragen.

---

### 5. Reparatie Melden  
**User Story:**  
Als klant wil ik een reparatie kunnen melden en volgen in de app zodat ik weet wat er met mijn toestel gebeurt.  

**Wat moet er gebeuren:**  
Ik stuur wat er gerepareerd moet worden in de app. Dit doe ik door een foto of video te laten zien. Ik krijg meldingen als de status verandert van mijn reparaties.

